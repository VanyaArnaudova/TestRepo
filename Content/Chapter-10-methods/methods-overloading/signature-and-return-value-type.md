### Сигнатура и тип на връщаната стойност

Важно е да отбележим, че **връщаният тип като резултат** на метода **не е част от сигнатурата му**. Ако връщаната стойност беше част от сигнатурата на метода, то няма как компилаторът да знае кой метод точно да извика.

Нека разгледаме следния пример - имаме два метода с различен тип на връщаната стойност. Въпреки това Visual Studio ни показва, че има грешка, защото сигнатурите и на двата са еднакви. Съответно при опит за извикване на метод с име **`Print(…)`**, компилаторът не би могъл да прецени кой от двата метода да изпълни.

![](/assets/chapter-10-images/17.Method-overloading-02.png)