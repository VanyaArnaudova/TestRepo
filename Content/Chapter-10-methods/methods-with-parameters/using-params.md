### Използване на параметри в методите

Както отбелязахме по-горе, **параметрите освен нула на брой, могат също така да са един или няколко**. При декларацията им ги разделяме със запетая. Те могат да бъдат от всеки един тип (**`int`**, **`string`** и т.н.), а по-долу е показан пример как точно ще бъдат използвани от метода.

**Декларираме** метода и **списъка** му с **параметри**, след което пишем кода, който той ще изпълнява.

![](/assets/chapter-10-images/05.Method-parameters-01.png)

След това **извикваме** метода и му **подаваме конкретни стойности**:

![](/assets/chapter-10-images/05.Method-parameters-02.png)

При **декларирането на параметри** можем да използваме **различни** типове променливи, като трябва да внимаване всеки един параметър да има **тип** и **име**. Важно е да отбележим, че при последващото извикване на метода, трябва да подаваме **стойности** за параметрите по **реда**, в който са **декларирани** самите те. Ако имаме подадени параметри в реда **`int`** и след това **`string`**, при извикването му не можем да подадем първо стойност за **`string`** и след това за **`int`**. Единствено можем да разменяме местата на подадените параметри, ако изрично изпишем преди това името на параметъра, както ще забележим малко по-нататък в един от примерите. Това като цяло не е добра практика!

Нека разгледаме примера за декларация на метод, който има няколко параметъра от различен тип.

![](/assets/chapter-10-images/05.Method-parameters-03.png)