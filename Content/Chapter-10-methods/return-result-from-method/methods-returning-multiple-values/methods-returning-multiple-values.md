### Методи, връщащи няколко стойности

В практиката се срещат случаи, в които се нуждаем даден метод да върне повече от един елемент като резултат. За да е възможен подобен сценарий във Visual Studio и C# (от C# 7 нататък) е интегриран стойностният тип **`ValueTuple`**, както и литерал от тип **`ValueTuple`**. Накратко типът **`ValueTuple`** представлява съвкупност от две стойности, позволяващи временното съхранение на **множество стойности**. Стойностите биват съхранявани в променливи (полета - какво са полета, ще разгледаме на по-късен етап) от съответните типове. Въпреки, че типът **`Tuple`** съществува и преди C# 7, той не е добре поддържан от езика в предишните му версии и е неефективен. Затова в предходните версии на езика C# елементите в един **`Tuple`** са представяни като **`Item1`**, **`Item2`** и т.н. и имената на техните променливи (променливите, в които се съхраняват) е било невъзможно да бъдат променяни. В C# 7 е въведена поддръжка на типа (**`ValueTuple`**), което позволява задаване на смислови имена на елементите в един **`ValueTuple`