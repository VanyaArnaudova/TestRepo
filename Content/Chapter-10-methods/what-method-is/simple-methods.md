### Прости методи

**Простите** методи отговарят за изпълнението на дадено **действие**, което **спомага** за решаване на определен проблем. Такива действия могат да бъдат разпечатване на даден низ на конзолата, извършване на някаква проверка, изпълнение на цикъл и други.

Нека разгледаме следния **пример за прост метод**:

![](/assets/chapter-10-images/01.Simple-method-01.png)

Този метод има задачата да отпечата заглавие, което представлява поредица от символа **`-`**. Поради тази причина името му е **`PrintHeader`**. Кръглите скоби **`( `** и **`)` винаги** следват името, независимо как сме именували метода. По-късно ще разгледаме как трябва да именуваме методите, с които работим, а за момента ще отбележим само, че е важно **името му да описва действието**, което той извършва.

**Тялото** на метода съдържа **програмния код**, който се намира между къдравите скоби **`{`** и **`}`**. Тези скоби **винаги** следват **декларацията** му и между тях поставяме кода, който решава проблема, описан от името на метода. 
