#### Насоки и подсказки

Първата ни стъпка е да създадем **`void`** метод за **принтиране на заглавната част** от касовата бележка (header). Нека му дадем смислено име, което описва кратко и ясно задачата му, например **`PrintReceiptHeader`**. В тялото му ще напишем кода от примера по-долу:

![](/assets/chapter-10-images/04.Print-receipt-01.png)

Съвсем аналогично ще създадем още два метода **за разпечатване на средната част** на бележката (тяло) **`PrintReceiptBody`** и **за разпечатване на долната част** на бележката (footer) **`PrintReceiptFooter`**.

След това ще създадем и **още един метод**, който ще извиква трите метода, които написахме до момента един след друг:

![](/assets/chapter-10-images/04.Print-receipt-02.png)

Накрая ще **извикаме** метода **`PrintReceipt`** от тялото на главния **`Main`** метод за нашата програма:

![](/assets/chapter-10-images/04.Print-receipt-03.png)

#### Тестване в Judge системата

Програмата с общо пет метода, които се извикват един от друг, е готова и можем **да я изпълним и тестваме**, след което да я пратим за проверка в judge системата: [https://judge.softuni.org/Contests/Practice/Index/594#0](https://judge.softuni.org/Contests/Practice/Index/594#0).
