### Структура и форматиране на кода

При писането на методи трябва да внимаваме да спазваме коректна **индентация** (отместване по-навътре на блокове от кода).

Пример за **правилно** форматиран C# код:

![](/assets/chapter-10-images/20.Good-practice-02.png)

Пример за **некоректно** форматиран C# код:

![](/assets/chapter-10-images/20.Good-practice-03.png)

Когато заглавният ред на метода е **твърде дълъг**, се препоръчва той да се раздели на няколко реда, като всеки ред след първия се отмества с две табулации надясно (за по-добра четимост):

![](/assets/chapter-10-images/13.Calculate-triangle-area-01.png)

Друга добра практика при писане на код е да **оставяме празен ред** между методите, след циклите и условните конструкции. Също така, опитвайте да **избягвате** да пишете **дълги редове и сложни изрази**. С времето ще установите, че това подобрява четимостта на кода и спестява време. 

Препоръчваме винаги да се **използват къдрави скоби за тялото на проверки и цикли**. Скобите не само подобряват четимостта, но и намалят възможността да бъде допусната грешка и програмата ни да се държи некоректно.