### Инсталация на Visual Studio Community

Започваме с инсталацията на интегрираната среда **Microsoft Visual Studio Community** (версия 2017, актуална към юни 2017 г.).

**Community** версията на Visual Studio (VS) се разпространява безплатно от Microsoft и може да бъде изтеглена от: [https://www.visualstudio.com/vs/community](https://www.visualstudio.com/vs/community). Инсталацията е типичната за Windows с [**Next**], [**Next**] и [**Finish**], но е важно да включим компонентите за "**desktop development**" и "**ASP.NET**". Не е необходимо да променяме останалите настройки за инсталация.

В следващите редове подробно са описани подробно **стъпките за инсталация на Visual Studio** (версия Community 2017). След като свалим инсталационния файл и го стартираме, се появява следният екран:

![](/assets/chapter-1-images/00.visual-studio-1.png)

Натискаме бутона [**Continue**], след което ще видим прозореца долу:

![](/assets/chapter-1-images/00.visual-studio-2.png)

Зарежда се прозорец с инсталационния панел на Visual Studio.

![](/assets/chapter-1-images/00.visual-studio-3.png)

Слагаме отметка на [**Universal Windows Platform development**], [**.NET desktop development**] и [**ASP.NET and web development**], след което натискаме бутона [**Install**]. Общо взето това е всичко.

![](/assets/chapter-1-images/00.visual-studio-4.png)

Започва инсталацията на Visual Studio и ще се появи екран като този по-долу:

![](/assets/chapter-1-images/00.visual-studio-5.png)

След като Visual Studio се инсталира, ще се появи информативен екран и трябва да натиснем бутона [**Launch**], за да го стартираме.

![](/assets/chapter-1-images/00.visual-studio-6.png)

След **старта на VS** излиза екран като този по-долу. От него можем да изберем дали да влезем с Microsoft профила си във Visual Studio. За момента избираме да работим без да сме се логнали с Microsoft акаунта си, затова избираме опцията [**Not now, maybe later.**]. На по-късен етап, ако имате такъв акаунт, можете да се логнете, а ако нямате и срещате затруднения със създаването му, винаги можете да пишете във форума на SoftUni: [https://softuni.bg/forum](https://softuni.bg/forum).

![](/assets/chapter-1-images/00.visual-studio-7.png)

Следващата стъпка е да изберем **цветовата тема**, с която да се визуализира Visual Studio. Тук изборът е изцяло според предпочитанията на потребителя, като няма значение коя опция ще бъде избрана. 

![](/assets/chapter-1-images/00.visual-studio-8.png)

Натискаме бутона [**Start Visual Studio**] и се зарежда в началния изглед на Visual Studio Community:

![](/assets/chapter-1-images/00.visual-studio-9.png)

Това е всичко. Готови сме за работа с Visual Studio.

### По-стари версии на Visual Studio

Можем да използваме и по-стари версии на Visual Studio (например версия 2015 или 2013 или дори 2010 или 2005), но **не е препоръчително**, тъй като в тях не се съдържат някои от по-новите възможности за разработка и не всички примери от книгата ще тръгнат.
