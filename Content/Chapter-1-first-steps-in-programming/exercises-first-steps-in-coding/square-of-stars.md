### \* Задача: квадрат от звездички

Да се напише C# конзолна програма, която **прочита** от конзолата **цяло положително число N** и **отпечатва** на конзолата **квадрат от N звездички**, като в примерите по-долу.

#### Примерен вход и изход

| Вход  |    Изход   	| Вход  |    Изход   	| Вход  |    Изход   	| 
|-----|-----------|-----|-----------|-----|----------|
|  3  	|<code>\*\*\*</code><br><code>\*&nbsp;\*</code><br><code>\*\*\*</code>|  4  |<code>\*\*\*\*</code><br><code>\*&nbsp;&nbsp;\*</code><br><code>\*&nbsp;&nbsp;\*</code><br><code>\*\*\*\*</code>| 5  	|<code>\*\*\*\*\*</code><br><code>\*&nbsp;&nbsp;&nbsp;\*</code><br><code>\*&nbsp;&nbsp;&nbsp;\*</code><br><code>\*&nbsp;&nbsp;&nbsp;\*</code><br><code>\*\*\*\*\*</code>|

#### Насоки и подсказки

Правим нова **конзолна C# програма**. За да прочетем числото N (2 ≤ N ≤100), използваме следния код:

![](/assets/chapter-1-images/06.Square-of-stars-01.png)

Да се допише програмата по-горе, за да отпечатва квадрат, съставен от звездички. Може да се наложи да се използват **`for`** цикли. Потърсете информация в Интернет.

**Внимание**: тази задача е по-трудна от останалите и нарочно е дадена сега и е обозначена със звездичка, за да ви провокира да потърсите информация в Интернет. Това е едно от най-важните умения, което трябва да развивате докато учите програмирането: **да търсите информация в Интернет**. Това ще правите всеки ден, ако работите като програмисти, така че не се плашете, а се опитайте. Ако имате трудности, можете да потърсите помощ и в СофтУни форума: https://softuni.bg/forum.

#### Тестване в Judge системата

Тествайте решението си тук: [https://judge.softuni.org/Contests/Practice/Index/503#5](https://judge.softuni.org/Contests/Practice/Index/503#5).