## Какво научихме от тази глава?

На първо място научихме **какво е програмирането** - **задаване на команди, изписани на компютърен език**, които машината разбира и може да изпълни. Разбрахме още какво е **компютърната програма** - тя представлява **поредица от команди**, подредени една след друга. Запознахме се с **езика за програмиране C#** на базисно ниво и как **да създаваме прости конзолни програми** с Visual Studio. Проследихме и **структурата на програмния код в езика C#**, като например, че командите главно се задават в секцията **``static void Main(string[] args)``** между **отварящата и затварящата къдрава скоба**. Видяхме как да печатаме с **`Console.WriteLine(…)`** и как да стартираме програмата си с [**Ctrl + F5**]. Научихме се да тестваме кода си в **SoftUni Judge**.

Добра работа! Да се захващаме с **упражненията**. Нали не сте забравили, че програмиране се учи с много писане на код и решаване на задачи? Да решим няколко задачи, за да затвърдим наученото.
