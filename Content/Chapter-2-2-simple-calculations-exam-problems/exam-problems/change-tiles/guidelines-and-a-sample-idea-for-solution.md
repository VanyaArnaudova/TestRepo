### Насоки и подсказки

Нека да си направим чертеж, за да поясним условието на задачата. Той може да изглежда по следния начин:

![](/assets/chapter-2-2-images/03.Change-tiles-01.png)

#### Идея за решение

Изисква се да пресметнем **броя плочки**, който трябва да се постави, както и **времето, за което това ще се извърши**. За да **изчислим броя**, е необходимо да сметнем **площта, която трябва да се покрие**, и да я **разделим на лицето на една плочка**. По условие площадката е квадратна, следователно общата площ ще намерим като умножим страната ѝ по стойността й **`N * N`**. След това пресмятаме **площта, която заема пейката**, също като умножим двете ѝ страни **`M * O`**. Като извадим площта на пейката от тази на цялата площадка, получаваме площта, която трябва да се ремонтира. 

Лицето на единична плочка изчисляваме като **умножим едната ѝ страна по другата** **`W * L`**. Както вече отбелязахме, сега трябва да **разделим площта за покриване на площта на една плочка**. По този начин ще разберем какъв е необходимият брой плочки. Него умножаваме по **0.2** (времето, за което по условие се поставя една плочка). Така вече ще имаме исканите изходни стойности. 