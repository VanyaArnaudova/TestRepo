### Насоки и подсказки

Първо да анализираме задачата и да измислим как да я решим. След това ще изберем типовете данни и накрая ще напишем кода на решението.

#### Идея за решение

Нека първо пресметнем **колко е месечната заплата** на Иван. Това ще направим като **умножим работните дни в месеца по парите**, които той печели на ден. **Умножаваме получения резултат** първо по 12, за да изчислим колко е заплатата му за 12 месеца, а след това и **по 2.5**, за да пресметнем бонуса. Като съберем двете получени стойности, ще изчислим **общия му годишен доход**. От него **трябва да извадим 25%**. Това може да направим като умножим общия доход по **0.25** и извадим резултата от него. Спрямо дадения ни курс **преобразуваме доларите в лева**, след което **разделяме резултата на дните в годината**, за които приемаме, че са 365.     
