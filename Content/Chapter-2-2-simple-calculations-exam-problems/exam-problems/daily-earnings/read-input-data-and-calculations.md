#### Прочитане на входните данни и извършване на изчисленията

Отново: след като имаме идея как да решим задачата и сме помислили за типовете данни, с които ще работим, пристъпваме към **писането на програмата**. Както и в предходните задачи, можем да разделим решението на три подзадачи: 
* **Прочитане на входните данни**.
* **Извършване на изчисленията**.
* **Извеждане на изход** на конзолата.

**Декларираме променливите**, които ще използваме, като отново се стараем да изберем **подходящи имена**. С **`Console.ReadLine(…)`** четем подадените числа на конзолата и **преобразуваме** въведения от потребителя стринг към **`int`** или **`double`** с **`int/double.Parse(…)`**. 

![](/assets/chapter-2-2-images/05.Daily-earnings-01.png)

Извършваме изчисленията: 

![](/assets/chapter-2-2-images/05.Daily-earnings-02.png)

Бихме могли да напишем израза, с който пресмятаме общия годишен доход, и без скоби. Тъй като умножението е операция с по-висок приоритет от събирането, то ще се извърши първо. Въпреки това **писането на скоби се препоръчва, когато използваме повече оператори**, защото така кодът става **по-лесно четим** и възможността да се допусне грешка е по-малка. 