#### Отпечатване на резултата

Накрая остава да изведем резултата на конзолата. Забелязваме, че се **изисква форматиране на числената стойност до втория знак след десетичната точка**. За целта можем да използваме **placeholder, т.е. място, което ще бъде заместено с конкретна стойност при отпечатването**. В C# за **placeholder** се използва цифра, оградена с къдрави скоби. Тъй като **в програмирането броенето започва от 0**, изразът **`{0}`** означава, че на негово място ще бъде поставен първият подаден аргумент. Цяло или дробно число можем да форматираме със спецификаторите **F** или **f**. След него следва цяло положително число, което указва броя на знаците след десетичния знак (повече за форматирането може да прочетете на [Светлин Наков, Веселин Колев и колектив: "Въведение в програмирането със C#", стр. 155-158](https://introprogramming.info/intro-csharp-book/read-online/glava4-vhod-i-izhod-ot-konzolata/#_Toc298863992)):  

![](/assets/chapter-2-2-images/05.Daily-earnings-03.png)

### Тестване в Judge системата

Тествайте решението си тук: [https://judge.softuni.org/Contests/Practice/Index/505#4](https://judge.softuni.org/Contests/Practice/Index/505#4).
