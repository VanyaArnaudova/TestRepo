#### Решение 

Време е да пристъпим към решението. Мислено можем да го разделим на три подзадачи: 
* **Прочитане на входните данни**.
* **Извършване на изчисленията**.
* **Извеждане на изход** на конзолата.

За да прочетем входните данни декларираме променливи, като внимаваме да ги именуваме по такъв начин, който да ни подсказва какви стойности съдържат променливите. С **`Console.ReadLine(…)`** четем стойностите от конзолата, а с функциите **`int.Parse(…)`** и **`double.Parse(…)`** преобразуваме зададената стрингова стойност съответно в **`int`** и **`double`**.

![](/assets/chapter-2-2-images/02.Vegetable-market-01.png)

Извършваме необходимите изчисления: 

![](/assets/chapter-2-2-images/02.Vegetable-market-02.png)

В условието на задачата не е зададено специално форматиране на изхода, следователно трябва просто да изчислим исканата стойност и да я отпечатаме на конзолата. Както в математиката, така и в програмирането делението има приоритет пред събирането. За задачата обаче трябва първо да **сметнем сбора** на двете получени стойности и след това да **разделим на 1.94**. За да дадем предимство на събирането, може да използваме скоби. С **`Console.WriteLine(…)`** отпечатваме изхода на конзолата.  

![](/assets/chapter-2-2-images/02.Vegetable-market-03.png)

### Тестване в Judge системата

Тествайте решението си тук: [https://judge.softuni.org/Contests/Practice/Index/505#1](https://judge.softuni.org/Contests/Practice/Index/505#1).