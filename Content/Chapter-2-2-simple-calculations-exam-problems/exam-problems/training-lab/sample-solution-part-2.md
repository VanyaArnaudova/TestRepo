#### Решение - част II

Втори вариант: както вече знаем, операторът за деление **`/`** има различно действие върху цели и реални числа. **При деление на целочислен с целочислен тип** (напр. **`int`**), **върнатият резултат е отново целочислен**. Следователно можем да потърсим как да преобразуваме реалните числа, които имаме като стойности за височината и широчината, в цели числа и след това да извършим делението. 

Тъй като в този случай може да се получи **загуба на данни**, идваща от премахването на дробната част, е необходимо преобразуването да стане **изрично** (explicit typecasting). Използваме оператора за преобразуване на данни **`(type)`**, като заменяме думата **type** с необходимия **тип данни** и го поставяме **преди променливата**. (повече за преобразуването на типовете данни можете да прочетете на [Светлин Наков, Веселин Колев и колектив: "Въведение в програмирането със C#", стр. 153-157](https://introprogramming.info/intro-csharp-book/read-online/glava3-operatori-i-izrazi/#_Toc298863977)) 

![](/assets/chapter-2-2-images/01.Training-lab-05.png)

С **`Console.WriteLine(…)`** отпечатваме резултата на конзолата.

![](/assets/chapter-2-2-images/01.Training-lab-06.png)

### Тестване в Judge системата

Тествайте решението си тук: [https://judge.softuni.org/Contests/Practice/Index/505#0](https://judge.softuni.org/Contests/Practice/Index/505#0).
