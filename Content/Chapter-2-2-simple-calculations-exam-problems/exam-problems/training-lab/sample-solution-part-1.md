#### Решение - част I

Първото, което трябва да направим, е да прочетем входните данни от конзолата. С **`Console.ReadLine()`** четем стойностите от конзолата, а с функцията **`double.Parse(…)`** преобразуваме зададената стрингова (текстова) стойност в **`double`**. 

![](/assets/chapter-2-2-images/01.Training-lab-03.png)

Нека пристъпим към изчисленията. Особеното тук е, че след като извършим делението, трябва да запазим в променлива само цялата част от резултата. 

<table><tr><td><img src="/assets/alert-icon.png" style="max-width:50px" /></td>
<td><b>Търсете в Google!</b> Винаги, когато имаме идея как да решим даден проблем, но не знаем как да го изпишем на C#, или когато се сблъскаме с такъв, за който предполагаме, че много други хора са имали, най-лесно е да се справим като потърсим информация в Интернет.</td>
</tr></table>

В случая може да пробваме със следното търсене: "[***c# get whole number part of double***](https://www.google.com/?q=c%23+get+whole+number+part+of+double)". Откриваме, че едната възможност е да използваме метода **`Math.Truncate(…)`**. Тъй като той работи с променливи от тип **`double`**, за броя редици и колони създаваме променливи също от този тип.

![](/assets/chapter-2-2-images/01.Training-lab-04.png)