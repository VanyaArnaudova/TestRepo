## Пресмятания в програмирането

За компютрите знаем, че са машини, които обработват данни. Всички **данни** се записват в компютърната памет (RAM памет) в **променливи**. Променливите са именувани области от паметта, които пазят данни от определен тип, например число или текст. Всяка една **променлива** в C# има **име**, **тип** и **стойност**. Ето как бихме дефинирали една променлива, като едновременно с декларацията ѝ, ѝ присвояваме и стойност:

![](/assets/chapter-2-images/00.Declaring-variables-01.png)

След тяхната обработка, данните се записват отново в променливи (т.е. някъде в паметта, заделена от нашата програма).