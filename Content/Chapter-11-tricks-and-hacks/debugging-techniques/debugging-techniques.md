## Техники за дебъгване на кода

Дебъгването играе важна роля в процеса на създаване на софтуер, която ни позволява **постъпково да проследим изпълнението** на нашата програма. С помощта на тази техника можем да **следим стойностите на локалните променливи**, тъй като те се променят по време на изпълнение на програмата, и да **отстраним** евентуални **грешки** (бъгове). Процесът на дебъгване включва:

* **Забелязване** на проблемите (бъговете).
* **Намиране** на кода, който причинява проблемите.
* **Коригиране** на кода, причиняващ проблемите, така че програмата да работи правилно.
* **Тестване**, за да се убедим, че програмата работи правилно след нанесените корекции.