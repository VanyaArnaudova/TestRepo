### Стартиране на програмата в режим на дебъгване

За да стартираме **програмата в режим на дебъгване**, избираме [**Debug**] -> [**Start Debugging**] или натискаме [**F5**]:

![](/assets/chapter-11-images/02.Debugger-02.jpg) 

След стартиране на програмата виждаме, че тя **спира изпълнението си** на ред 11, където сложихме стопера (breakpoint). Кодът на текущия ред се **оцветява с жълт цвят** и можем да го **изпълняваме постъпково**. За да преминем на **следващ ред** използваме клавиш [**F10**]. **Забелязваме, че кодът на текущия ред все още не е изпълнен**. **Изпълнява се, когато преминем на следващия ред**:

![Debugger](/assets/chapter-11-images/02.Debugger-03.jpg) 

От прозореца **Locals** можем да наблюдаваме **промените по локалните променливи**. За да отворите прозореца изберете [**Debug**] -> [**Windows**] -> [**Locals**].

![Debugger](/assets/chapter-11-images/02.Debugger-04.jpg) 